Ohjelmistotuotantomenetelmien kehittyminen 1950-luvulta nykypäivään
Lauri Suomalainen

Kandidaatin tutkielmassaan Lauri Suomalainen kertoo ohjelmistotuotantomenetelmien kehityksestä 50-luvulta nykyaikaan, käyden läpi erilaisia menetelmiä, kertoen samalla niiden piirteistä, hyödyistä ja haitoista.

Suomalainen kertoo, kuinka lineaarisista menetelmistä alettiin siirtyä iteratiivisiin, inkrementiaalisiin sekä ketteriin menetelmiin internetin yleistymisen aikoihin. Hän arvioi ketterien menetelmien olevan hiukan suositumpia kuin lineaariset, n. 55% kannatuksella. Suomalainen myös uskoo globaalien ja laajojen projektien koettelevan ketterien menetelmien toimivuutta.





Ohjelmistoarkkitehtuurin sisällyttäminen ketteriin ohjelmistotuotantomenetelmiin
Tero Huomo

Kandidaatin tutkielmassaan Tero Huomo käsittelee miten ohjelmistoarkkitehtuuria toteutetaan ketterissä menetelmissä, käyttäen esimerkkeinä viittä erilaista käytäntöä, jotka eivät ole kaikki suoraan linjassa ketterien menetelmien kanssa. Sprint 0, arkkitehtuuri eriytettynä prosessina, suunnittelupiikit, arkkitehtuuri jaksot sekä arkkitehtuuritarinat ovat kaikki ketterien menetelmien ulkopuolelta, enemmänkin työelämän vaatimuksista syntyneitä tapoja.

Huomon mukaan ketterien menetelmien tuotannossa sovellusarkkitehdille ei ole omaa luonnollista paikkaa, vaan arkkitehtuuria toteutetaan inkrementiaalisesti iteraatiosta seuraavaan. Usein tämä aiheuttaa tarpeita refaktoroinnille, jotta sisäinen laatu säilyy riittävän korkealla, ilman että teknistä velkaa otetaan liikaa.





Metriikat käytänteiden tukena ohjelmiston laadun arvioimisessa
Kasper Hirvikoski

Kandidaatin tutkielmassaan Kasper Hirvikoski kertoo, miten ohjelmiston laatua voidaan arvioida metriikan avulla, eikä pelkkien testien perusteella. Hirvikoski esittelee koodikirnun, verkkoanalyysin, testikattavuuden sekä mutaatiotestauksen metriikan keinoina, ja kertoo jokaisesta niiden vahvoja puolia, sekä muita ominaisuuksia.

Hirvikoski painottaa laadunvalvonnassa testauksen kattavuuden merkitystä, mutta myös tyrmää täydellisen rivikattavuuden saavuttamisen, sillä sen saavuttaminen on kallista, sekä usein epätoivottavaa. Hirvikoski esittää, että on järkevämpää testata niitä asioita, joissa ohjelmisto saattaa tuottaa virheitä sisäisen laadun takia ja suosittelee testien lisäksi käytettävän metriikkaa, jotta saadaan arvio testien toimivuudesta ja koodin laadusta.





Ryhmätyö ohjelmistokehityksessä
Kenny Heinonen

Heinonen käsittelee kandidaatin tutkielmassaan ryhmätyöskentelyä sekä siihen vaikuttavia ilmiöitä, kuten ihmisten persoonallisuutta. Ketterissä menetelmissä ryhmien itseohjautuvuus on oletettua sekä rohkaistua, sillä mm. Scrumin mukaan parhaat tulokset saadaan pienillä itseohjautuvillla ryhmillä, joista löytyy riittävä osaaminen lähes kaikkien ohjelmistotuotannon haasteisiin.

Heinosen mukaan ryhmätyöskentelyyn vaikuttaa olennaisesti tiimin jäsenten persoonallisuudet, ja erilaiset persoonallisuudet omaavat henkilöt saattavat aiheuttaa haasteita ryhmätyöskentelyyn. Yleisimmäksi syyksi ilmenneisiin haasteisiin Heinonen kuitenkin uskoo syyn olevan tiimiläisten kokemuksen puute, minkä takia Heinonen toivoo lisää ryhmätyötaitoja kehittäviä harjoituksia, eikä vain pelkkiä ryhmätöitä.





Johtaminen perinteisissä ja ketterissä ohjelmistoprojekteissa
Eero-­Veikko Laine

Eero-Veikko Laine kertoo kandidaatin tutkielmassaan projektijohtamisesta lineaarisissa sekä ketterissä ohjelmistotuotannon menetelmissä. Laineen mukaan ohjelmistotuotantoa on pitkään leimannut epäonnistunut projektijohtaminen ja sitä seurannut projektien epäonnistumiset.

Laine vertaa lineaaristen menetelmien projektijohtamisen piirteitä ketterien menetelmien projektijohtamiseen, ja nostaa esille merkittäviä eroja. Ketterissä menetelmissä tiimin yhteispäätökset hallitsevat johtamista, ja mm. Scrumin mukaan itseohjautuvat tiimit tuottavat parhaat tulokset, täysin päinvastoin kuin lineaarisessa projektijohtamisessa. Lineaarista ohjelmistotuotantoa kuvaa hierarkkisuus, sekä sitä seuraava johtajuusasema ja tiedonvälittymisen ongelmat asiakkaalta ohjelmoijille. Laine uskoo sen olleen useimpien projektien epäonnistumisen taustalla.





Jatkuva eksperimentointi ohjelmistokehityksen tukena
Esa Kortelainen

Kandidaatin tutkielmassa Esa Kortelainen kertoo jatkuvan eksperimoinnin mahdollisuuksista ohjelmistokehityksessä ja miten pienet yritykset pystyvät välttämään konkurssia sitä seuraamalla.

Jatkuvan eksperimoinnin tavoitteena on tuottaa mahdollisimman nopeasti asiakasta/käyttäjää tyydyttävä tuote, mitä seuraa iteraatio ja tuotteen kehittämisen jatkaminen jos raakiletuote oli oikeilla jalan jäljillä. Tavoitteena on kohdata ja löytää virheet mahdollisimman nopeasti niiden syntymisen jälkeen, milloin säästetään resursseja, kun pystytään tehdä muutoksia tuotteeseen pikaisesti. Kortelaisen mukaan IoT tulee lisäämään jatkuvan eksperimoinnin etuja, kun voidaan kehittää täysin uudenlaisia laitteita ja ohjelmistoja niille.





Scrumban-menetelmän käyttö ketterässä ohjelmistokehityksessä
Kalle Ilves

Kalle Ilveksen kandidaatin tutkielma käsittelee ketterien menetelmien, etenkin Scrumin ja Kanbanin, eroja ja yhtäläisyyksiä, sekä niiden välimuotoa, Scrumbania. Ketterien menetelmien taustalla on kaksi pääideaa: ihmisten arvostaminen sekä jatkuva kehittyminen.

Ilveksen mukaan suuressa osassa ohjelmistojen tuotannossa oli vaatimusmäärittelyn toteuttaminen, koska tilanne elää, ja vaatimusmäärittelyn valmistumisen myötä ongelmat ovat täysin erilaiset tai asiakkaan ymmärrys on muuttunut merkittäväksi. Lean-menetelmät tuovat tähän ratkaisun jatkuvalla iteratiivisella kehityksellä, jossa keskiössä on muutoksiin sopeutuminen sekä jatkuva kehittyminen.

Kahden tapausesimerkin myötä Ilves myöntää, että Scrum, Kanban sekä Scrumban ovat kaikki työkaluja, jotka ratkaisevat tietyn ongelman, mutta eivät toimi kaikkiin ongelmiin. Ilves uskoo, että ohjelmistokehitykseen ei tulla kehittämään yhtä kaikkia ongelmia ratkaisevaa menetelmää, vaan tilanne ja tiimi määräävät sopivimman menetelmän.

